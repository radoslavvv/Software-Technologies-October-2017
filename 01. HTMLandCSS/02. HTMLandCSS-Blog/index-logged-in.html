<!DOCTYPE html>
<html lang="en">
<meta charset="utf-8" />
<head>
    <title>KING's Blog</title>
    <link type="text/css" rel="stylesheet" href="styles/style.css">
    <script src="scripts/jquery-1.10.2.js"></script>
    <script src="scripts/bootstrap.js"></script>
</head>
<body>
<header>
    <div class="navbar navbar-default navbar-fixed-top text-uppercase">
        <div class="container">
            <div class="navbar-header">
                <a href="index-logged-in.html" class="navbar-brand">KING's Blog</a>

                <button type="button" class="navbar-toggle" data-toggle="collapse" data-target=".navbar-collapse">
                    <span class="icon-bar"></span>
                    <span class="icon-bar"></span>
                    <span class="icon-bar"></span>
                </button>
            </div>
            <div class="navbar-collapse collapse">
                <ul class="nav navbar-nav navbar-right">
                    <li><a href="index-logged-in.html">Welcome, (User)!</a></li>
                    <li><a href="create-new-post.html">Create Post</a></li>
                    <li><a href="index.html">Log out</a></li>
                </ul>
            </div>
        </div>
    </div>
</header>

<main>
    <div class="container body-content">
        <div class="row">
            <div class="col-md-6">
                <article>
                    <header>
                        <h2>XVI. ГИБЕЛ</h2>
                    </header>

                    <p>
                        През тая последня и няма прощавка, която трая само половина минута, Соколов един поддържаше сражението със стотина неприятели. Внезапно той се извърна и видя Рада... Тогава косата му настръхна, очите му запламтяха като на тигър и цял, без да се пази от нещо, показа се на входа, като напук на куршумите, па на най-чист турски език извика към ордата:
                        - Кучета крастави! Скъпо ще изплащате всяка капка българска кръв! - и изпразни револвера си.
                        Тълпата с нов бяс се устреми на непристъпната крепост, в която се преобърна разсипаната воденица. Един зверски рев, последван от нов дружен залп, процепи въздуха.
                        - Ах! - изпъшка докторът и изпусна револвера.
                        Един куршум му прониза дясната ръка. Неописуем ужас и отчаяние се изобрази по лицето му. Огнянов, който гърмеше в тълпата, също окървавеп вече, забележи това и попита:
                        - Страдаш, брате?
                        - Не, ами и последния патрон хвърлих, забравих...
                        - Имам още два в моя револвер, вземи... - каза Огнянов и подаде оръжието си на Соколова. - Сега нека видят как умира един български апостол!
                        Па като изтръгна големия ятаган из силяха на доктора, излезе из портата и се спусна в тълпата, като раздаваше ужасни удари наляво и надясно...

                        Подир половина час цялата орда, победоносна, свирепа, демонически весела, излазяше из дола с Огняновата глава, набучена на прът. Докторовият череп, раздробен на късове от ножовете (най-първия удар - от куршум - сам докторът си беше нанесъл), не можеше да послужи за трофей. Също Радината глава беше оставена - по политическа причина вече: Тосун бей беше по-хитър от Тъмрашлията.
                        Отзади носеха, натоварени на едни кола, убитите и ранените.
                        С дивашки викове сганта дойде в града. Той беше по-пуст и по-мълчалив от едно парясано гробище. На мегданя побиха трофея.
                        Само един човек се мяркаше там, като един призрак.
                        Той беше Мунчо.
                        Като позна главата на любимия си Русияна, той вторачи яростни, безумни очи в нея и изригна, в един дъжд от плюнки, една колосална попръжня против Мохамеда и султана.
                        Обесиха го на касапницата.
                        Тоя луд беше единственият човек, който се осмели да протестира.

                        Одеса, 1888 г.

                        КРАЙ
                    </p>

                    <small class="author">
                        Иван Вазов
                    </small>

                    <footer>
                        <div class="pull-right">
                            <a class="btn btn-default btn-xs" href="view-post-logged-in.html">Read More &raquo;</a>
                        </div>
                    </footer>
                </article>
            </div>
            <div class="col-md-6">
                <article>
                    <header>
                        <h2>Борба</h2>
                    </header>

                    <p>
                        В тъги, в неволи, младост минува,
                        кръвта се ядно в жили вълнува,
                        погледът мрачен, умът не види
                        добро ли, зло ли насреща иде...
                        На душа лежат спомени тежки,
                        злобна ги памет често повтаря,
                        в гърди ни любов, ни капка вяра,
                        нито надежда от сън мъртвешки
                        да можеш свестен човек събуди!
                        Свестните у нас считат за луди,
                        глупецът вредом всеки почита:
                        "Богат е", казва, пък го не пита
                        колко е души изгорил живи,
                        сироти колко той е ограбил
                        и пред олтарят бога измамил
                        с молитви, с клетви, с думи лъжливи.
                        И на обществен тоя мъчител
                        и поп, и черква с вяра слугуват;
                        нему се кланя дивак учител,
                        и с вестникарин зайдно мъдруват,
                        че страх от бога било начало
                        на сяка мъдрост... Туй е казало
                        стадо от вълци във овчи кожи,
                        камък основен за да положи
                        на лъжи святи, а ум човешки
                        да скове навек в окови тежки!
                        Соломон, тоя тиран развратен,
                        отдавна в раят нейде запратен,
                        със свойте притчи между светците,
                        казал е глупост между глупците,
                        и нея светът до днес повтаря -
                        "Бой се от бога, почитай царя!"
                        Свещена глупост! Векове цели
                        разум и совест с нея се борят;
                        борци са в мъки, в неволи мрели,
                        но, кажи, що са могли да сторят!
                        Светът, привикнал хомот да влачи,
                        тиранство и зло и до днес тачи;
                        тежка желязна ръка целува,
                        лъжливи уста слуша със вяра:
                        мълчи, моли се, кога те бият,
                        кожата да ти одере звярът
                        и кръвта да ти змии изпият,
                        на бога само ти се надявай:
                        "Боже, помилуй - грешен съм азе",
                        думай, моли се и твърдо вярвай -
                        бог не наказва, когото мрази...
                        Тъй върви светът! Лъжа и робство
                        на тая пуста земя царува!
                        И като залог из род в потомство
                        ден и нощ - вечно тук преминува.
                        И в това царство кърваво, грешно,
                        царство на подлост, разврат и сълзи,
                        царство на скърби - зло безконечно!
                        кипи борбата и с стъпки бързи
                        върви към своят свещен конец...
                        Ще викнем ние: "Хляб или свинец!"
                        КРАЙ
                    </p>

                    <small class="author">
                        Христо Ботев
                    </small>

                    <footer>
                        <div class="pull-right">
                            <a class="btn btn-default btn-xs" href="view-post-logged-in.html">Read More &raquo;</a>
                        </div>
                    </footer>
                </article>
            </div>
            <div class="col-md-6">
                <article>
                    <header>
                        <h2>Опълченците на Шипка</h2>
                    </header>

                    <p>
                        Нека носим йоще срама по челото,
                        синила от бича, следи от теглото;
                        нека спомен люти от дни на позор
                        да висне кат облак в наший кръгозор;
                        нека ни отрича исторйята, века,
                        нека е трагично името ни; нека
                        Беласица стара и новий Батак
                        в миналото наше фърлят своя мрак;
                        нека да ни сочат с присмехи обидни
                        счупенте окови и дирите стидни
                        по врата ни още от хомота стар;
                        нека таз свобода да ни бъде дар!
                        Нека. Но ний знаем, че в нашто недавно
                        свети нещо ново, има нещо славно,
                        що гордо разтупва нашите гърди
                        и в нас чувства силни, големи плоди;
                        защото там нейде навръх планината,
                        що небето синьо крепи с рамената,
                        издига се някой див, чутовен връх,
                        покрит с бели кости и със кървав мъх
                        на безсмъртен подвиг паметник огромен;
                        защото в Балкана има един спомен,
                        има едно име, що вечно живей
                        и в нашта исторья кат легенда грей,
                        едно име ново, голямо антично,
                        като Термопили славно, безгранично,
                        що отговор дава и смива срамът,
                        и на клеветата строшава зъбът.

                        О, Шипка!

                        Три деня младите дружини
                        как прохода бранят. Горските долини
                        трепетно повтарят на боя ревът.
                        Пристъпи ужасни! Дванайсетий път
                        гъсти орди лазят по урвата дива
                        и тела я стелят, и кръв я залива.
                        Бури подир бури! Рояк след рояк!
                        Сюлейман безумний сочи върха пак
                        и вика: "Търчете! Тамо са раите!"
                        И ордите тръгват с викове сърдити,
                        и "Аллах!" гръмовно въздуха разпра.
                        Върхът отговаря с други вик: ура!
                        И с нов дъжд куршуми, камъни и дървье;
                        дружините наши, оплискани с кърви,
                        пушкат и отблъскват, без сигнал, без ред,
                        всякой гледа само да бъде напред
                        и гърди геройски на смърт да изложи,
                        и един враг повеч мъртъв да положи.
                        Пушкалата екнат. Турците ревът,
                        насипи налитат и падат, и мрът; -
                        Идат като тигри, бягат като овци
                        и пак се зарвъщат; българи, орловци
                        кат лъвове тичат по страшний редут,
                        не сещат ни жега, ни жажда, ни труд.
                        Щурмът е отчаян, отпорът е лют.
                        Три дни веч се бият, но помощ не иде,
                        от никъде взорът надежда не види
                        и братските орли не фърчат към тях.
                        Нищо. Те ще паднат, но честно, без страх -
                        кат шъпа спартанци под сганта на Ксеркса.
                        Талазите идат; всичките нащрек са!
                        Последният напън вече е настал.
                        Тогава Столетов, наший генерал,
                        ревна гороломно: "Млади опълченци,
                        венчайте България с лаврови венци!
                        на вашата сила царят повери
                        прохода, войната и себе дори!"
                        При тез думи силни дружините горди
                        очакват геройски душманските орди
                        бесни и шумещи! О, геройски час!
                        Вълните намират канари тогаз,
                        патроните липсват, но волите траят,
                        щикът се пречупва - гърдите остаят
                        и сладката радост до крак да измрът
                        пред цяла вселена, на тоз славен рът,
                        с една смърт юнашка и с една победа.
                        "България цяла сега нази гледа,
                        тоя връх висок е: тя ще ни съзре,
                        ако би бегали: да мрем по-добре!"
                        Няма веч оръжье! Има хекатомба!
                        Всяко дърво меч е, всякой камък - бомба,
                        всяко нещо - удар, всяка душа - плам.
                        Камъне и дървье изчезнаха там.
                        "Грабайте телата!" - някой си изкряска
                        и трупове мъртви фръкнаха завчаска
                        кат демони черни над черний рояк,
                        катурят, струпалят като живи пак!
                        И турците тръпнат, друг път не видели
                        ведно да се бият живи и умрели,
                        и въздуха цепят със демонский вик.
                        Боят се обръща на смърт и на щик,
                        героите наши като скали твърди
                        желязото срещат с железни си гърди
                        и фърлят се с песни в свирепата сеч,
                        като виждат харно, че умират веч...
                        Но вълни по-нови от орди дивашки
                        гълтат, потопяват орляка юнашки...
                        Йоще миг - ще падне заветният хълм.
                        Изведнъж Радецки пристигна със гръм.
                        . . . . . . . . . . . . . . . . . . . . . . . . . . .
                        И днес йощ Балканът, щом буря зафаща,
                        спомня тоз ден бурен, шуми и препраща
                        славата му дивна като някой ек
                        от урва на урва и от век на век!

                        КРАЙ
                    </p>

                    <small class="author">
                        Иван Вазов
                    </small>

                    <footer>
                        <div class="pull-right">
                            <a class="btn btn-default btn-xs" href="view-post-logged-in.html">Read More &raquo;</a>
                        </div>
                    </footer>
                </article>
            </div>
        </div>
    </div>
</main>

<footer>
    <div class="container modal-footer">
        <p>&copy; 2017 - KING & Software University Foundation</p>
    </div>
</footer>
</body>
</html>